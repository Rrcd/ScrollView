<resources>
    <string name="app_name">Scroll View</string>
    <string name="Large_text">জীবনের আনন্দ পুরোপুরি উপভোগ করতে চাইলে এই ১০টি কাজ একবার হলেও করুন।

আমাদের অনেকের কাছেই জীবনটা এক কষ্টের জায়গা বাদে অন্য কিছুই নয়। এর কারণ অনেকেই কোনো না কোনো কারণে জীবন নিয়ে অখুশি। অনেকেই কিছু না কিছু ব্যাপার নিয়ে জীবনের প্রতি রুষ্ট। একেকজন একেক ধরণের কষ্টে জর্জরিত। সে কারণে অনেকের কাছেই জীবনের মূল্য নেই, জীবন মানেই অর্থহীন কিছু। কিন্তু এই ব্যাপারটি একেবারেই ঠিক নয়। জীবন আসলেই অর্থহীন কিছু নয়। জীবনটা অনেক সুন্দর। জীবনটাকে সুন্দর করে তোলা শুধুমাত্র আপনার হাতেই রয়েছে। আপনি যা করছেন, যেভাবে জীবনযাপন করছেন তার প্রভাবই পড়ছে আপনার জীবনের ওপর। অর্থাৎ আপনার নিজেই কাজের কারণেই আপনি সুখী নন। ছোটখাটো এমন অনেক কাজ আছে যা আপনাকে অনাবিল আনন্দ এনে দিতে পারে। আপনার শুধু খুঁজে নিতে হবে কীসের মাঝে আপনার খুশিটা রয়েছে। জীবন কতোটা সুন্দর বুঝতে চাইলে, জীবনের আনন্দ ষোলআনা পেতে চাইলে কিছু কাজ একটিবার হলেও করা উচিত।

(১) হুট ঘুরে আসুন পছন্দের স্থানে
নিজের পছন্দের জায়গাগুলোতে ঘুরে বেড়ানো উচিত একটিবার হলেও। আপনি সঠিক সময়ের অপেক্ষা করে বসে থাকলে পরে পস্তাবেন এবং নিজেকে বুঝ দিতে থাকলেও জীবনে অশান্তি আসবে। তাই ঘুরতে মন চাইলে বেরিয়ে পড়ুন ঘর থেকে।

(২) ভালোবাসার মানুষটির হাতে হাত রেখে হাঁটুন
খুব বেশি অর্থহীন মনে হচ্ছে জীবন? তাহলে একটি কাজ করুন, ভালোবাসার মানুষটির সাথে বেরিয়ে পরুন। অন্তত ১০ টি মিনিট বের করে হলেও হাতে হাত রেখে হেঁটে আসুন কোথাও থেকে। দেখবেন জীবন কতোটা সুন্দর হয়ে উঠছে।

(৩) একটিবার হলেও বিফলতার স্বাদ নিন
ইচ্ছে করেই হেরে যান পছন্দের মানুষটির কাছে কিংবা একটিবার হলেও জীবনে বিফলতার স্বাদ গ্রহণ করুন। পছন্দের মানুষটির সফলতার হাসি এবং জীবনে একটু বিফলতার তিতকুটে স্বাদ নিয়ে দেখুন, জীবনের অর্থ খুঁজে পাবেন। কারণ এর পর যখন সফল হবে, জীবন হবে অনেক বেশী আনন্দের।

(৪) নিজের ইচ্ছায় কাজ করুন
নিজের পছন্দের কাজটি করুন। সব সময় অন্যের ইচ্ছায় চলতে গেলে জীবনের ওপর বিতৃষ্ণা চলে আসাটাই স্বাভাবিক। তাই একটিবার হলেও নিজের পছন্দের কাজগুলো করুন।

(৫) অ্যাডভেঞ্চারাস কিছু করুন
অনেক বেশি অ্যাডভেঞ্চার প্রিয় মানুষজনের জীবনেও মাঝে মাঝে বিরক্তি চলে আসতে পারে। কিন্তু এই বিরক্তি ভাব দূর করতে চাইলে নতুন করে কিছু কাজ, অনেক কঠিন ধরণের কিছু খেলা খেলতে চেষ্টা করতে পারেন। যেমন, পাহাড়ে ক্যাম্পিং করে থাকা, স্কাই ডাইভিং করা ইত্যাদি।

(৬) নিজেকে পারফেক্ট শেপে নিয়ে আসুন
জীবনে একটিবার হলেও নিজের পছন্দের ওজনে নিয়ে আসুন নিজেকে। ব্যায়াম করে, ডায়েটিং করে কষ্ট করে হলেও নিজেকে পারফেক্ট বডি শেপে নিয়ে আসুন একটিবার।

(৭) ব্যস্ততা থেকে একটু লম্বা ছুটি নিয়ে নিন
জীবনের ব্যস্ততা থেকে একটিবার হলেও ছুটি নিয়ে নিন। এক সপ্তাহের জন্য ছুটি নিয়ে একেবারে রিলাক্স থাকুন পুরোটা সময়। জীবনটাকে অনেক বেশি শান্তির মনে হবে।

(৮) নতুন কোনো ভাষা শিখে ফেলুন
নতুন একটি ভাষা শিখে ফেলুন। মানসিকভাবে অনেক আনন্দ পাবেন। তবে অবশ্যই কঠিন কোনো ভাষা শিখবেন, যেমন, চাইনিজ, জার্মান কিংবা তামিল ধরণের ভাষা।

(৯) সত্যিকার ভাবেই প্রেমে পড়ুন
সত্যিকারের ভালোবাসুন কাওকে। একেবারে নিঃস্বার্থভাবে ভালোবাসা যাকে বলে, ঠিক সেই ধরণের ভালোবাসুন কাওকে।

(১০) পরিবারের সাথে একটিবার হলেও বিনা সংকোচে কথা বলুন
মন খুলে বন্ধুবান্ধব এবং পরিবারের মানুষের সাথে সব কথা বলুন একটিবার। কোনো সংকোচ রাখবেন না মনে। দেখবেন অনেক বেশি ভালো লেগে যাবে জীবনটা। ছবি- নুসরাত ফারিয়া</string>
</resources>